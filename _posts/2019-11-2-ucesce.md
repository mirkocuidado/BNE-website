---
layout: post
author: ABB
title: Šta donosi učešće na takmičenju iz robotike
excerpt_separator: <!--more-->
---

#### Dragi budući inženjeri,

<br><br>
U susret ovogodišnjem izdanju ABB Robo challeng-a, prenosimo vam utiske člana prošlogodišnjeg pobedičkog tima, Marije Srejić, o učešću na takmičenju :

“Takmičenje je za mene predstavljalo jedinstvenu priliku da radim u fenomenalnom timu i na projektu gde se primenjuje stečeno znanje sa svih predmeta vezanih za robotiku. Konkurencija je bila jaka, stvarno smo morali da damo sve od sebe na hakatonu, ali ogromna želja da pokažemo šta znamo nas je i odvela u drugi krug takmičenja.
 
Iako zahteva puno energije i neprospavana 24 časa, takmičenje sa sobom nosi mnogo više onih lepih, čak i smešnih trenutaka, koje ću sigurno dugo pamtiti. Kao finalisti, zajedno sa drugim timom u finalu, smo testirali naš program u laboratoriji i izvan simulacije videli kako robot, uz manje modifikacije koda za simulaciju, izvršava željeni zadatak. Sreća, nakon što je sve proradilo bez greške i bilo zabeleženo na video snimku, je neopisiva!
 
Potom je usledilo i pobedničko putovanje u Milano. Imali smo priliku da posetimo ABB-ov razvojni centar za robotiku gde se ogleda sva kreativnost i perspektivnost firme ABB i gde se jasno vidi munjeviti napredak robotike. Ovaj deo nam je bio jako koristan jer smo saznali u kom pravcu se razvija ova grana tehnike i na šta sve treba da obratimo pažnju u daljem obrazovanju i radu. Pored toga, turistički smo obišli ovaj divan grad i jako smo zahvalni na tom nagradnom putovanju.

Ako se dvoumite, savetujem da nađete tim što pre i prijavite se bez razmišljanja! Jako divno iskustvo, pogotovo ako nikada pre niste iskusili Hakaton od 24h. Dobra je atmosfera za rad, zanimljiv zadatak, organizacija je brinula divno o nama i potrudila se da nam ništa ne zafali. Sve u svemu nemate šta da izgubite!”


<img src="/img/bla/13 (2).jpg">

<img src="/img/bla/11.jpg">

<img src="/img/bla/12.jpg">
<br>  

